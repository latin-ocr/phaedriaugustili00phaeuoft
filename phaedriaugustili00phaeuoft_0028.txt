lO ’ PHAEDRI FABVLARVM

Nunc quia laboras, ut fruaris reliquiis,

Quas sunt rosuri, simul et ipsos devores,

Noli imputare vanum benficium mihi.

Atque ita locutus inprobam leto dedit.
Hoc in se dictum debent illi agnoscere,

Quorum privata servit utilitas sibi

Et meritum inane iactant inprudentiuS.

FABVLA XXIII.
CANIS 13⁸1DE1218.

Repente liberalis stultis gratus est,
Verum peritis inritos tendit dolos,

Nocturnus curn fur panem misisset cani,
Obiecto temptans an cibo posset capi:
Heus, inquit, linguam vis meam praecludere,

· Ne latrem pro re domini? Multum falleris,

Namque ista subita me iubet benignitas
vigilare, facias ne mea culpa lucrum.

FABVL A XXIV.
RANA RVPTA ΕΤ Bos,

Inops, potentem dum vult imitari, perit.
In prato quondam rana conspexit bovem
Et tacta invidia tantae magnitudinis
Rugosam inflavit pellem: tum natos suos
Interrogavit, an bove esset latior.

Illi negarunt. Rursus intendit cutem
Maiore nisu et simili quaesivit modo,
Quis maior esset. Illi dixerunt bovem.
Novissime indignata dum vult validius
Inflare sese, rupto iacuit corpore.

FABVLA XXV.
CANES ΕΤ GORGODILI.
Consilia qui dant prava cautis hominibuS,
Et perdunt operam et deridentur turpiter.
Canes currentes bibere in Nilo flumine,
Α corcodilis ne rapiantur, traditum est.

ια’

10

