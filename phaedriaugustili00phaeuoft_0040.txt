22 PHAEDRI FABVLARVM

Aesopus ihi stanS, naris emunctae senex,
Natura numquam verba 'cui potuit dare:
Si procurare vis ostentum, rustice,
onreS, inquit, da tuis pastoribus·

F AB V L A IV.
LANIVS ΕΤ SIMIVS.

Pendere ad lanium quidam vidit simium,
Inter relicuas merces atque opsonia;

Quaesivit, quidnam saperet? Tum lanius iocans:

Quale, inquit, caput est, talis praestatur sapor.

Ridicule magis hoc dictum quam vere aestimo:

Quando et formosos saepe inveni pessimos,
Et turpi facie multos cognovi optimos,

F AB V L A V.
AESOPVS ΕΤ PETVLAN S.

Successus ad perniciem multos devocat.
Aesopo quidam petulans lapidem inpegerat.
Tanto, inquit, melior! Assem deinde illi dedit,
Sic prosecutus: Plus non habeo mehercule,
Sed, unde accipere possiS, monstrabo tihi.
Venit ecce dives et potens: huic similiter
Impinge lapidem et dignum accipies praemium.
Persuasus ille fecit, quod monitus fuit3
Sed spes fefellit inpudentem audaciam:
Conprensus namque poenas persolvit cruce.

FABVLA VI.
MVSGA ΕΤ MVLA.

Musca in temone sedit et mulam increpans:
Quam tarda es! inquit, non vis citius progredi?
Vide, ne dolone collum conpungam tibi.
Respondit illa: Verbis non moveor tuis;

Sed istum timeo, sella qui prima sedens
Iugum flagello temperat lento meum

Et ora frenis continet spumantibus,
Quapropter aufer frivolam insolentiam;

15

