28 PHAEDRI FABVLARVM

Noviss1me prolapsam effundit sarcinam;
Verum illam, quae me nutrit admoto ubere
Fraudatque natos lacte, ne desit mihi.

Tamen illa ost potior, quae te peperit. Non ita est.

Vnde illa scivit, niger an albus nascerer?
Age porro; parere si voluisset feminam,
Quid profecisset, quum crearer masculus?
Beneficium magnum sane natali dedit,
Vt exspectarem lanium in horas singulas!
Cuius potestas nulla in gignendo fuit,
Cur hac sit potior, quae iacentis miserita est
Dulcemque sponte praestat benevolentiam?
Facit parentes bonitaS, non necessitas,

His demonstrare voluit auctor versibus
Obsistere homines legibuS, meritis capi,

F A B V L A XVI.
CIGADA ΕΤ NOCTVA.

Humanitati qui se non accommodat,
Plerumque poenas oppetit superbiae.

Cicada acerbum noctuae convitium
Faciebat, solitae victum in tenebris quaerere
Cavoque ramo capere somnum interdiu.
Rogata est, ut taceret. Multo validius
Clamare coepit. Rursus admota prece
Accensa magis est. Noctua ut vidit sibi
Nullum esse auxilium et verba contemni sua,
Hac est adgressa garrulam fallacia:

Dormire quia me non sinunt cantus tui,
Sonare citharam quos putes Apollinis,
Potare est animus nectar, quod Pallas mihi
Nuper donavit; si non fastidis, veni;

Vna bibamus. Ina, quae arebat siti,

Simul cognovit vocem laudari suam,
Cupide advolavit. Noctua egressa e cavo
Trepidantem consectata est et leto dedit,
Sic viva quod negarat tribuit mortua.

10

15

20

10

15

