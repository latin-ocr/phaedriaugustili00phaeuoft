60 PHAEDRI FABVLARVM

Plagae supersunt, desunt mihi cibaria;

Subinde ad villam mittor sine viatico,

Domi si coenat, totis persto noctibus,

Sive est vocatuS, iaceo ad lucem in semita.
Emerui libertatem, canus servio.

Ullius essem culpae mihi si consciuS,

Aequo animo ferrem: numquam sum factus satur
Et super infelix saevum patior dominium.

Has propter causas et quas longum est promere,
Abire destinavi, quo tulerint pedes.

Ergo, inquit, audi: cum mali nil feceris,

Haec experiris, ut referS, incommoda:

Quid si peccaris? quae te passurum putas?

Tali consilio est a fuga deterritus,

FABVLA XIX.

EQVVS QVADRIGALIS IN PISTRINVM
VENVMDA'PVS.

Ferendum esse aequo animo, quicquid acciderit.

Equum e quadriga multis palmis nobilem
Abegit quidam et in pistrinum vendidit.
Productus ad bibendum cum foret a moliS‚
In circum aequales ire conspexit suoS‚

Vt grata ludis redderent certamina.
Lacrimis obortis: Ite felices, ait,
Celebrate sine me cursu sollemnem diem;
Ego quo scelesta furis attraxit manus,

lbi sorte tristi fata deflebo mea.

FABVLA XX.
VRSVS ESVRIE NS.

Si quando in silvis urso desunt copiae,

Scopulosum ad littus currit et prendens petram
Pilosa crura sensim demittit vado;
Quorum inter villos cancri simul ut haeserunt,
In terram arripiens excutit praedam maris
Escaque fruitur passim collecta vafer.

Ergo etiam stultis acuit ingenlum fames,

lo

15

