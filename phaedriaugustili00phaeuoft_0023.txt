LIBER Ι.

F A B V L A IX.
PASSER AD LEPOREM CONSILIA‘I'OR.

Sibi non cavere et aliis consilium dare
Stultum esse paucis ostendamus versibus,
Oppressum ab aquila et fletus edentem graves
Leporem obiurgabat passer: Ubi pernicitas
Nota, inquit, illa est? Quid ita cessarunt pedes?
Dum loquitur, ipsum accipiter necopinum rapit
Questuque vano clamitantem interficit.
Lepus semanimus: Mortis en solacium!
Qui modo securus nostra inridebas mala,
Simili querela fata deploras tua.

FABVLA X.
LVI-’vs Etr VVLPES IVDIGE SIMIO.

Quicumque turpi fraude semel innotuit,
Etiam si verum dicit, amittit fidem.
Hoc adtestatur brevis Aesopi fabula.
Lupus arguebat vulpem furti crimine;
Negabat illa se esse culpae proximam.
Tunc iudex inter illos sedit simiuS.
Uterque causam cum perorassent suam,
Dixisse fertur simius sententIam:
Tu non videris perdidisse quod petis;
Te credo subripuisse quod pulchre negas,

FABVLA XI.
ASINVS ET LEO VENANTES.

Virtutis expers verbis iactans gloriam
Ignotos fallit, notis est derisui.

Venari asello comite cum vellet leo,
Contexit illum frutice et admonuit simul,
Ut insueta voce terreret feraS,
Fugientes ipse exciperet. Hic auritulus
Clamorem subito totis tollit viribus
Novoque turbat bestias miraculo.

10

10

