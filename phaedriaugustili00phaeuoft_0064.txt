46 PHAEDRI FABVLAR-VM

FABVLA Π.
VLA'I'ORES ΕΤ LATRO.

Duo cum incidissent in latronem militeS,
Vnus profugit, alter autem restitit
Et vindicavit sese forti dextera.
Latrone occiso timidus accurrit comes
Stringitque gladium, dein reiecta paenula:
Cedo, inquit, illum; iam curabo sentiat,
Quos attemptarit. Tunc, qui depugnaverat:
Vellem istis verbis saltem adiuvisses modo;
Constantior fuissem vera existimans
Nunc conde ferrum et linguam pariter futilem,
Vt possis alios ignorantes fallere.
Ego, qui sum expertus, quantis fugias virihuS,
Seio, quam virtuti non sit credendum tuae.
Illi adsignari debet haec narrati0‚
Qui re secunda fortis est, 'dubia fugax.

FABVLA HI.
GALVVS ET MVSCA.

Calvi momordit musca nudatum caput;

Quam opprimere captans alapam sibi duxit gravem.

Tunc illa inridens: Punctum volucris parvulae
Voluisti morte ulcisci; quid facies tibi,
Iniuriae qui addideris contumeliam?
Respondit: Mecum facile redeo in gratiam,
Quia non fuisse mentem laedendi scio.
Sed te, contempti generis animal inprobum,
Quae delectaris bibere humanum sanguinem,
Optem necare vel maiore incommodo.

Hoc argumentum venia donari docet,
Qui casu peccat. Nam qui consilio est nocenS,
Illum esse quavis dignum poena iudico.

F A B V L A IV.
ASINVS ET PORCELLVS.

Quidam inmolasset verrem cum sancto Herculi,
Cui pro salute votum debebat sua,

10

15

10

 

