40 PHAEDRI FABVLARVM

Vetat dimitti magnus illos Iuppiter.

Mirati sibi legatos non revertier‚

Turpe aestimantes aliquid commissum a suiS,
Post aliquod tempus alios adscribi iubent.
Rumor legatos superiores prodidit.

Timentes rursus aliquid ne simile accidat,
Odore canibus anum, sed mult0, replent.
Mandata dant: legati mittuntur, statim
Abeunt. Rogantes aditum continuo inpetrant.
Consedit genitor tum deorum maximus
Quassatque fulmen: tremere coepere omnia.
Canes confusi, subitus quod fuerat fragor,
Repente odorem mixtum cum merdis cacant.
Reclamant omneS‚ vindicandam iniuriam.
Sic est locutus ante poenam Iuppiter:
Legatos non est regis non dimittere,

Nec est difficile poenas culpae inponere;
Sed hoc feretis pro iudicio praemium:

Non veto dimitti, verum cruciari fame,

Ne ventrem continere non possint suum.

Illi autem, qui miserunt vos tam futileS,
Numquam carebunt hominis contumelia.

[Ita nunc legatos exspectantes posteri.
Novum venire qui videt, culum olfacit]

FABVLA XIX.

SERPENS. MISERIGORDIA NOCIVA.

Qui fert malis auxilium, post tempus dolet.
Gelu rigentem quidam colubram sustulit
Sinuque fovit, contra se ipse misericors;
Namque ut refecta est, necuit hominem protinus,
Hanc alia cum rogaret causam facinoris,
Respondit: Nequis discat prodesse inprobis,

FABVLA XX.
VVLPES ET DRACO.

*Vulpem cubile fodiens, dum terram eruit
Agitque plures altius cuniculos

15

30

