LIBER 1.

Dolosa vulpes avidis rapuit dentibus,
Tum demum ingemuit corvi deceptus stupor.
μ [Hac re probatur quantum ingenium valet;
Virtute semper praevalet sapientia.]

F A B V L A XIV.
Ex SV'I’ORE MEDIOVS.

Malus cum sutor inopia deperditus
Medicinam ignoto facere coepisset loco
Et venditaret falso antidotum nomine,
Verbosis adquisivit sibi famam strophis,
Hic cum iaceret morbo confectus gravi
Rex urbiS, eius experiendi gratia
Scyphum poposcit: susa dein simulans aqua
Antidoto miseere illius se toxicum,
Ebibere iussit ipsum posito praemio.
Timore mortis ille tum confessus est
Non artis ulla medicae se prudentia,
Verum stupore vulgi factum nobilem.
Rex advocata contione haec edidit:
Quantae putatis esse vos dementiae,
Qui capita vestra non dubitatis credere,
Cui calceandos nemo commisit pedes?

Hoc pertinere vere ad illos dixerim,
Quorum stultitia quaestus impudentiae est.

FABVLA XV.

ASINVS AD SENEM PASTOREM.

ln principatu commutando saepius
Nil praeter domini nomen mutant pauperes
ld esse verum parva haec fabella indicat.
Asellum in prato timidus pascebat senex.
Is hostium clamore subito territus
Suadebat asino sugere, ne possent capi.
At ille lentus: Quaem, num binas mihi
Clitellas inpositurum victorem putas?
Senex negavit. Ergo quid refert mea,
Cui serviam? clitellas dum portem meas.

10

15

10

