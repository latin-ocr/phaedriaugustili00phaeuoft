12 PHAEDRI FABVLARVM

Vulpinos catulos aquila quondam sustulit
Nidoque posuit pulliS‚ escam ut carperent.
Hanc persecuta mater orare incipit, 5
Ne tantum miserae luctum inportaret sibi.
Contempsit illa, tuta quippe ipso loco.
Vulpes ab ara rapuit ardentem facem
Totamque flammis arborem circumdedit,
Hostis dolorem damno miscens sanguinis, 10
Aquila ut periclo mortis eriperet suos ’
Incolumes natos supplex vulpi tradidit.

F A B V L A XXIX.
ASINVS INBIDENS APRVM.

Plerumque stulti risum dum captant levem,
Gravi destringunt alios contumelia
Et sihi nocivum concitant periculum.
Asellus apro cum fuisset obvius:
Salve, inquit, frater. Ille indignans repudiat 5
Officium et quaerit, cur sic mentiri velit.
Asinus demisso pene: Similem si negas
Tibi me esse, certe simile est hoc rostro tuo.
Aper, cum vellet facere generosum inpetum,
Repressit iram et: Facilis vindicta est mihi, 10
’ Sed inquinari nolo ignavo sanguine.

F A B V L A XXX.
RANAE METVENTES TAVRORVM PROELIA.

Humiles laborant, ubi potentes dissident.
Rana in palude pugnam taurorum intuens:
Heu quanta nobis instat pernicies! ait.
Interrogata ab alia, cur hoc diceret,
De principatu cum illi certarent gregis 5
Longeque ab ipsis degerent vitam boves:
Est statio separata ac diversum genus;
Sed pulsus regno nemoris qui profugerit,
Paludis in secreta veniet latibula
Et proculcatas obteret duro pede. 10
Ita caput ad nostrum furor illorum pertinet.

 

