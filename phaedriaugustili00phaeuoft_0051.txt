LIBER IV.

Qui facere quae non possunt verbis elevant,

Adscribere hoc debebunt exemplum sibi.

FABVLA IV.
EQVVS E'I· APER.

Equus sedare solitus quo fuerat sitim,
Dum sese aper volutat, turbavit vadum.
Hinc orta lis est. Sonipes iratus sero
Auxilium petiit hominia, quem dorso levans
Redit ad hostem. Iactis hunc telis eques
3 Postquam interfecit, sic locutus traditur:

Laetor tulisse auxilium me precihus tuis;
Nam praedam cepi et didici, quam sis utilis:
Atque ita coegit frenos invitum pati.

Tum maestus ille: Parvae vindictam rei
Dum quaero demens, servitutem repperi.

Haec iracundos admonebit fabula:

Inpune potius laedi quam dedi alteri.

FABvLA V.
POETA.

Plus esse in uno saepe quam in turba boni,
Narratione posteris tradam brevi.

Quidam decedens tres reliquit filias:
Vnam formosam et oculis venantem viros;
At alteram lanificam et frugi, rusticam;
Devotam vino tertiam et turpissimam.
Harum autem matrem fecit heredem senex
Sub condicione, totam ut fortunam tribus
Aequaliter distribuat, sed tali modo:
Ne data possideant aut fruantur; tum, simul
Habere res desierint, quas acceperint,
Centena matri conferant sestertia.
Athenas rumor inplet. Mater sedula
luris peritos consulit; nemo expedit,
Quo pacto non possideant, quod suerit datum,

Fructumve capiant; deinde quae tulerint nihil,

Quanam ratione conserant pecuniam.
PRAEDRVS. 3

0⁸

10

15

