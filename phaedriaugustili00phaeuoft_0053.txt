LIBER IV.

Aegre recepti tamen evaserunt necem.
Duces eorum, qui capitibus cornua
Suis ligarant, ut conspicuum 111 proelio

Haberent signum, quod sequerentur milites,
Haesere in portis suntque capti ab hostibus:

Quos inmolatos victor avidis dentibus
Capacis alvi mersit tartareo specu.

Quemcumque populum tristis eventus premit,

Periclitatur magnitudo principum;
Minuta plebes facili praesidio latet.

FABvLAvn.
PHAEDRVS.

Tu, qui, nasute, scripta destringis mea
Et hoc iocorum legere fastidis genus
Parva libellum sustine patientia,
Severitatem frontis dum placo tuae
Et in cothurnis prodit Aesopus novis,

Vtinam nec umquam Pelii nemoris iugo
Pinus bipinni concidisset Thessala!

Nec ad professae mortis audacem viam
Fabricasset Argus opere Palladio ratem,
Inhospitalis prima quae ponti sinus

Patefecit in perniciem Graium et barbarum!

Namque et superbi luget Aeetae domus,
Et regna Peliae scelere Medeae iacent,

Quae saevum ingenium variis involvens modis

Illic per artus fratris explicuit fugam,
Hic caede patris Peliadum infecit manus,

Quid tibi videtur? Hoc quoque insulsum est, ai8‚

Falsoque dictum; longe quia vetustior
Aegaea Minos classe perdomuit freta
Iustoque vindicavit exemplo inpetum.
Quid ergo possum facere tibi, lector Cato,
Si nec fabellae te iuvant nec fabulae!

Noli molestus esse omnino litteriS,
Maiorem exhibeant ne tibi molestiam.

3*

10

10

15

20

