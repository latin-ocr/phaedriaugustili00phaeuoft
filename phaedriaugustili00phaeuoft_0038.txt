20 PHAEDRI FABVLARVM

Adfectus proprios in fabellas transtulit
Calumniamque finctis elusit iocis,

Ego porro illius semita feci viam,

Et cogitavi plura quam reliquerat,

In calamitatem deligens quaedam meam.
Quod si accusator alius Seiano soret,

Si testis aliuS, iudex alius denique,
Dignum faterer esse me tantis maliS,

Nec his dolorem delenirem remediiS.
Suspitione siquis errabit sua

Et rapiet ad se, quod erit commune omnium,
Stulte nudabit animi conscientiam.

Huic excusatum me velim nihilo minus:
Neque enim notare singulos mens est mihi,

Verum ipsam vitam et mores hominum ostendere.

Rem me professum dicet fors aliquis gravem.
Si Phryx Aesopus potuit, si Anacharsis Scytha
Aeternam famam condere ingenio suo:

Ego, litteratae qui sum propior Graeciae,
Cur somno inerti deseram patriae decus?
Threissa cum gens numeret auctores suoS,
Linoque Apollo sit parenS, Musa Orpheo,
Qui saxa cantu movit et domuit feras
Hebrique tenuit inpetus dulci mora.

Ergo hinc abesto livor, ne frustra gemas,
Quoniam sollemnis mihi debetur gloria.

Induxi te ad legendum; sincerum mihi
Candore noto reddas iudicium peto.

FABVLA Ι.
ANVS AD AMPHORAM.

Anus iacere vidit epotam amphoram,
Adhuc Falerna faece e testa nobili
Odorem quae iocundum late spargeret.
Hunc postquam totis avida traxit naribus:
Ο suavis anima! quale in te dicam bonum
Antehac fuisse, tales cum sint reliquiae?
Hoc quo pertineat, dicet, qui me noverit.

 

50

55

60

