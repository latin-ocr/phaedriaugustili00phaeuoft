54 PHAEDRI FABVLARVM

Numquid tibi, inquit, visus sum superbior?
Haud vana nobis ingeni fiducia est.

Confectus ille pessimo volumine:

Ego, inquit, quod te laudas vehementer probo,
Namque hoc ab alio numquam continget tibi.

FABVLA vm.

POMPEIVS MAGNVS ET EIVS MILES.

Quam difficile sit hominem nosse.

Magni Pompei miles vasti corporis
Fracte loquendo et ambulando molliter
Famam cinaedi traxerat certissimam.
Hic insidiatus nocte iumentis ducis,
Cum veste et auro et magno argenti pondere
Avertit mulos. Factum rumor dissipat;
Arguitur miles, rapitur in praetorium.
Tum Magnus: Quid? ait, tune me, commilito,
Spoliare es ausus? llle continuo exscreat
Sibi in sinistram et sputum digitis dissipat.
Sic, imperator, oculi exstillescant mei,
Si vidi aut tetigi. Tum vir animi simplicis
Id dedecus castrorum propelli iubet,
Nec cadere in illum credit tantam audaciam.
Breve tempus intercessit, et fidens manu
Vnum e Romanis provocabat barbarus.
Sibi quisque metuit; primi quin mussant duces,
Tandem cinaedus habitu, sed Mars viribuS,
Adit sedentem pro tribunali ducem, “
Et voce molli: Licet? Enimvero eici
Virum ut in re atroci Magnus stomachans inperat.
Tum quidam senior ex amicis principis:
Hunc ego committi satius Fortunae arbitror,
In quo iactura levis est, quam fortem virum,
Qui casu victus temeritatis te arguat.
Assensit Magnus et permisit militi
Prodire contra; qui mirante exercitu,
Dicto celerius bostis abscidit caput
Victorque rediit. His tunc Pompeius super:

 

15

20

25

