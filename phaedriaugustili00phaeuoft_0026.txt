8 PHAEDRI FABVLARVM

F A B V L A XVI.
QVIS, CERVVS ΕΤ LVPVS.

Fraudator homines cum advocat sponsum inproboS,
Non rem expedire, sed malum augere expetit.
Ovem rogabat cervus modium tritici
Lupo sponsore. At illa praemetuens dolum: ·
Rapere atque abire semper adsuevit lupus,
Tu de conspectu fugere veloci inpetu;
Vbi vos requiram, cum dies advenerit?

F AB V L A XVII.
OVIS, CANIS Em· LVPVS.

Solent mendaces luere poenas malefici.
Calumniator ab ove cum peteret canis,
Quem commodasse panem se contenderet,
Lupus citatus testis non unum modo
Deberi dixit, verum adfirmavit decem.
Ovis damnata falso testimonio
Quod non debebat solvit. Post paucos dies
Bidens iacentem in fovea conspexit lupum:
Haec, inquit, merces fraudis a superis datur.

F A B V L A XVIII.
MVLIER PARTVRIENS.

Nemo libenter recolit qui laesit locum.
Instante partu mulier actis mensibus
Humo iacebat flebiles gemitus ciens.

Vir est hortatuS‚ corpus lecto reciperet,
Onus naturae melius quo deponeret.
Minime, inquit, illo posse confido loco
Malum finiri, quo conceptum est initio.

F A B V L A XIX.
CANIS PARTVRIENS.

Habent insidias hominis blanditiae mali· ·
Quas ut vitemus versus subiecti monent.
Canis parturiens cum rogasset alteram,
Vt fetum in eius tugurio deponeret,

