ΑΡΡΕΝΒΙΧ. - ’

Quod stans in amne Tantalus medio sitit,
Avari describuntur, quos circumfluit
Vsus bonorum, sed nil possunt tangere.
νηπία scelestae Danaides portant aquas,
Pertusa nec conplere possunt dolia;
Immo, luxuriae quicquid dederiS‚ perfluet.
Novem porrectus Tityos est per iugera,
Tristi renatum suggerens poenae iecur;
Quo quis maiorem possidet terrae locum,
Hoc demonstratur cura graviore adfici.
Consulto involvit veritatem antiquitaS‚

Vt sapiens intellegeret, erraret rudis,

F AB V L A VI.
AVCTOR.

Vtilius nobis quid sit dic, Phoebe, obsecro,

Qui Delphos et formosum Parnasum incolis,
Quid est? sacratae vatis horrescunt comae,
Tripodes moventur, mugit adytis Religio,
Tremuntque lauri et ipse pallescit dies.
Voces resolvit icta Pytho numine:

Audite gentes Delii monitus dei:

Pietatem colite; vota superis reddite; “
Patriam, parentes, natos, castas coniuges
Defendite armis, hostem ferro pellite;
Amicos sublevate; miseris parcite;

Bonis favete, subdolis ite obviam;

Delicta vindicate; cohibete inpios;

Punite turpi thalamos qui violant stupro;
Malos cavete; nulli nimium credite.

Haec elocuta concidit virgo furens:
Furens profecto, nam quae dixit perdidit.

FABVLA VII.
AESOPVS ET SCRIPTOR-
Aesopo quidam scripta recitarat mala,

In quis inepte multum se iactaverat.
Scire ergo cupiens quidnam sentiret senex,

53

10

15

10

15

