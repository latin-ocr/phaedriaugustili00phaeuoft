50 PHAEDRI FABVLARVM

FABVLA IX.
'I'AVRVS ΕΤ VITVLVS.

Angusto in aditu taurus luctans cornibus
Cum vix intrare posset ad praesepia,
Monstrabat vitulus quo se pacto flecteret.
Tace, inquit, ante hoc novi, quam tu natus es,
Qui doctiorem emendat, sibi dici putet. 5

s FABVLA X.
CANIS ΕΤ SVS ΕΤ ἹΤΕΝΑΤΟΒ.

Adversus omnes fortis veloces feras
Canis cum domino semper fecisset satiS,
Languere coepit annis ingravantibus.
Aliquando obiectus hispidi pugnae suis
Adripuit aurem: sed cariosis dentibus 5
Praedam dimisit. Hic tunc venator dolens
Canem obiurgabat. Cui senex contra Lacon:
Non te destituit animUS, sed vires meae.
Quod fuimuS, lauda, si iam damnas, quod sumus,
Hoc cur, Phil-ete, scripserim, pulchre vides· 10

 

A P P E N D I X.
FABVLAENOVAE.

FABVLA Ι.
SIMIVS ΕΤ VVLPES.

Avarum etiam quod sibi superest non libenter dare.

Vulpem rogabat partem caudae simiuS,
Contegere honeste posset ut nudas nates;
Cui sic maligna: Longior fiat licet,
Tamen illam citius per lutum et spinas traham,
Tibi quam partem quamvis parvam inpertiar.

