14 PHAEDRI FABVLARVM

F AB V L A I.
IVVENOVS, LEO ΕΤ ΡΒΑΕΒΑΤΟΒ.

Super iuvencum stabat deiectum leo.

Praedator intervenit partem postulans,

Darem, inquit, nisi soleres per te sumere:

Et inprobum reiecit. Forte innoxius

Viator est deductus in eundem locum 5

Feroque viso retulit retro pedem.

Cui placidus ille: Non est quod timeas, ait;

Et, quae debetur pars tuae modestiae ,

Audacter tolle. Tunc diviso tergore

Silvas petivit, homini ut accessum daret. lo
Exemplum egregium prorsus et laudabile;

Verum est aviditas dives et pauper pudor.

FABVLA H.
ANVS DILIGENS IVVENEM, ITEM PVELLA.

A seminis utcumque spoliari viros,
Ament, amentur, nempe exemplis discimus.
Aetatis mediae quendam mulier non rudis
Tenebat annos celans elegantia,
Animosque eiusdem pulchra iuvenis ceperat. ὃ
Ambae, videri dum volunt illi pares,
Capillos homini legere coepere invicem.
Qui se putaret fingi cura mulierum,
Calvus repente factus est; nam funditus
Canos puella, nigros anus evellerat. lo

FABVLA 111.

AESOPVS AD QVENDAM DE SVGCESSV
LNPROBORVM.

Laceratus quidam morsu vehementis canis
Tinctum cruore panem misit maleficO,
Audierat esse quod remedium vulneriS.
Tunc sic Aesopus: Noli coram pluribus
Hoc facere canibus, ne nos vivos devorent, 2'»
Cum scierint esse tale culpae praemium.
Successus inproborum plures adlicit.

