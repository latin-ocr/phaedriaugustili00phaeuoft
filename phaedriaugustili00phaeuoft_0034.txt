16 PHAEDRI FABVLARVM

In Misenensem villam venisset suam,
Quae monte summo posita Luculli manu

Prospectat Siculum et respicit Tuscum mare:

Ex alticinctis unus atriensibus,

Cui tunica ab umeris linteo Pelusio
Erat destricta, cirris dependentibuS,
Perambulante laeta domino viridia,
Alveolo coepit ligneo conspergere

Humum aestuantem, come officium iactitans:

Sed deridetur. Inde notis flexibus

Praecurrit alium in xystum, sedans pulverem.

Agnoscit hominem Caesar remque intellegit.
Is ut putavit esse nescio quid boni:

Heus! inquit dominus, Ille enimvero adsilit,
Donationis alacer certae gaudio.

Tum sic iocata est tanta maiestas ducis:

Non multum egisti et opera nequiquam perit;

Multo maioris alapae mecum veneunt.

FABVLA VI.
AQVILA 13¹1· CORNIX.

Contra potentes nemo est munitus satis;
Si vero accessit consiliator maleficus,
Vis et nequitia quicquid oppugnant, ruit.
Aquila in sublime sustulit testudinem.
Quae cum abdidisset cornea corpus domo
Nec ullo pacto laedi posset condita,
Venit per auras cornix et propter volans:
Opimam sane praedam rapuisti unguibus;
Sed nisi monstraro quid sit faciendum tibi,
Gravi nequiquam te lassabit pondere.
Promissa parte suadet, ut scopulum super
Altis ab astris duram inlidat corticem,
Qua conminuta facile vescatur cib0.
Inducta verbis aqussa, monitis paruit,
Simul et magistrae largo divisit dapem.
Sic tuta quae naturae fuerat munere,
inpar duabus occidit tristi nece.

10

15

20

25

10

15

