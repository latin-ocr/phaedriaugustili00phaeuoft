2 PHAEDRI FABVLARVM

Pater hercle tuus ibi, inquit, male dixit mihi.
Atque ita correptum lacerat iniusta nece.

Haec propter illos scripta est homines fabula,

Qui fictis causis innocentes opprimunt.

F A B V L A H.
RANAE RE GEM PE TIERVNT.

Athenae cum florerent aequis legibus,
Procax libertas civitatem miscuit
Frenumque solvit pristinum licentia.

Hic conspiratis factionum partibus

Arcem tyrannus occupat Pisistratus.

Cum tristem servitutem flerent Attici,
(Non quia crudelis ille, sed quoniam grave
Omne insuetis onus) et coepissent queri,
Aesopus talem tum fabellam rettulit.

Ranae vagantes liberis paludibus

Clamore magno regem petiere a Iove,

Qui dissolutos mores vi conpesceret.

Pater deorum risit atque illis dedit
Parvum tigillum, missum quod subito vadi
Motu sonoque terruit pavidum genus,

Hoc mersum limo cum iaceret diutim,
Forte una tacite profert e stagno caput .
Et explorato rege cunctas evocat. ⁴
Illae timore posito certatim adnatant
Lignumque supra turba petulans insilit.
Quod curn inquinassent omni contumelia,
Alium rogantes regem misere ad Iovem,
Inutilis quoniam esset qui fuerat datuS.
Tum misit illis hydrum, qui dente aspero
Corripere coepit singulas, Frustra necem
Fugitant inertes, vocem praecludit metus.

Furtim igitur dant Mercurio mandata ad Iovem,

Adflictis ut succurrat. Tunc contra deus:
Quia noluistis vestrum ferre, inquit, bonum,
Malum perferte. — Vos quoque, 0 civeS, ait,
Hoc sustinete, maius ne veniat malum.

15

10

15

20

25

30

