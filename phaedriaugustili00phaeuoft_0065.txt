LIBER V.

Asello iussit reliquias poni hordei.

Quas aspernatus ille sic locutus est:

Libenter istum prorsus adpeterem cibum,

Nisi, qui nutritus illo est', iugulatus foret.
Huius respectu fabulae deterritus

Periculosum semper vitavi lucrum.

Sed dicis: Qui rapuere divitiaS, habent.

Numeremus agedum, qui deprensi perierunt.

Maiorem turbam punitorum reperieS.
Paucis temeritas est bono, multis malo.

F AB V L A V.
SGVRRA ΕΤ RVS'I'IGVS.

Pravo favore labi mortales solent
Et, pro iudicio dum stant erroris sui,
Ad poenitendum rebus manifestis agi.

Facturus ludos quidam dives nobiles
Proposito cunctos invitavit praemio,

Quam quisque posset ut novitatem ostenderet.

Venere artifices laudis ad certamina;

Quos inter scurra, notus urbano sale,
Habere dixit se genus spectaculi,

Quod in theatro numquam prolatum foret.
Dispersus rumor civitatem concitat.

Paullo ante vacua turbam deficiunt loca.

In scena vero postquam solus constitit

Sine adparatu, nullis adiutoribuS,
Silentium ipsa fecit exspectatio.

Ille in sinum repente demisit caput

(Et sic porcelli vocem est imitatus sua,
Verum ut subesse pallio contenderent

Et excuti iuberent. Quo sacto simul

Nihil est repertum, multis onerant laudibus
Hominemque plausu prosequuntur maximo·
Hoc vidit fieri rusticus, Non mehercule
Me vincet, inquit: et statim professus est
Idem facturum melius se postridie.

Fit turba maior. Iam favor mentes tenet

47

10

10

15

20

25

