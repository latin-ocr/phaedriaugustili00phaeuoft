52 PHAEDR1 FABVLARVM

FABVLA IV.

PROAEOETHEVS 13:¹1· DOLVS.
De veritate et mendacio.

Olim Prometheus seculi figulus novi
Cura subtili Veritatem fecerat,
Vt iura posset inter homines reddere.
Subito accersitus nuntio magni Iovis
Commendat officinam fallaci Dolo,
In disciplinam nuper quem receperat.
Hic studio accensuS, facie simulacrum pari,
Vna statura, simile et membris omnibuS‚
Dum tempus habuit, callida finxit manu.
Quod prope iam totum mire cum positum foret.
Lutum ad faciendos illi defecit pedeS.
Redit magister, quo festinanter Dolus
Metu turbatus in suo sedit loco.
Mirans Prometheus tantam similitudinem,
Propriae videri voluit artis gloriam.
Igitur fornaci pariter duo signa intulit:
Quibus percoctis atque infuso spiritu,
Modesto gressu sancta incessit Veritas:
At trunca species haesit in vestigio.
Tunc falsa imago atque operis furtivi labor
Mendacium adpellatum est; quod negantibus
Pedes habere facilis est consensio.

Simulata interdum vitia prosunt hominibuS,
Sed tempore ipso tamen apparet veritas,

FABVLA V.

AVCTOR.
Sensum aestimandum esse, non verba.

Ixion quod versari narratur rota,
Volubilem Fortunam iactari docet.
Adversus altos Sisyphus montes agens
Saxum labore summ0‚ quod de vertice,
Sudore semper irrito revolvitur,

Ostendit hominum sine fine esse miserias.

10

15

20

 

