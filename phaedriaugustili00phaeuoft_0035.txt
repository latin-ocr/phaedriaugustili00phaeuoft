LIBER. 11.

FABVLA VII.
ml Dvo ET RAPTORES.

Muli gravati sarcinis ibant duo:
Vnus ferebat fiscos cum pecunia,
Alter tumentes multo saccos hordeo.
Ille onere dives celsa cervice eminet
Clarumque collo iactat tintinnabulum,
Comes quieto sequitur et placido gradu.
Subito latrones ex insidiis advolant

. Interque caedem ferro mulum sauciant,

Diripiunt nummos, neglegunt vile hordeum.
Spoliatus igitur casus cum fleret suos:

Equidem, inquit alter, me contemptum gaudeo,

Nam nil amisi nec sum laesus vulnere.
Hoc argumento tuta est hominum tenuitas;
Magnae periclo sunt opes obnoxiae.

FABVLA VIII.
GERVVS AD BOVES.

Cervus nemorosis excitatus latibulis,
Vt venatorum fugeret instantem necem,
Caeco timore proximam villam petit
Et opportuno se bovili condidit.
Hic bos latenti: Quidnam voluisti tibi,
Infelix, ultro qui ad necem cucurreris
Hominumque tecto spiritum commiseris?
At ille supplex: Vos mod0, inquit, parcite3
Occasione rursus erumpam data.
Spatium diei noctis excipiunt vices,
Frondem bubulcus adfert, nil ideo videt.
Eunt subinde et redeunt omnes rustici,
Nemo animadvertit: transit etiam vilicuS,
Nec ille quicquam sentit. Tum gaudens ferus
Bubus quietis agere coepit gratias,
Hospitium adverso quod praestiterint tempore.
Respondit unus: Salvum te cupimus quidem;
Sed ille, qui oculos centum habet, si venerit,
PHAEDRVS. 2

17

10

10

15

